---
{"dg-publish":true,"permalink":"/deepin-md/ebooks//pxj-h-with-kp-012-13/","dgPassFrontmatter":true}
---


 瑜伽师地论科句披寻记卷第十二
弥勒菩萨说  
唐三藏沙门玄奘奉诏译  
韩清净科记

 本地分中三摩呬多地第六之二
# H3修习所缘诸相作意

## I1徵
复次，云何修习所缘诸相作意？

## I2释

### J1能作四事

#### K1标
谓即於彼彼诸相作意思惟。  
修习所缘诸相作意等者：前说三十二相皆所缘摄，是名所缘诸相。於彼彼相作意思惟，是名修习所缘诸相作意。  
以思惟故，能作四事。

#### K2列
谓即修习如是作意；又能远彼所治烦恼；又能练此作意及余，令後所生转更明盛；又即修习此作意时，厌坏所缘，舍诸烦恼，任持断灭，令诸烦恼远离相续。

#### K3结
是故修习如是所缘诸相作意。

### J2能入诸定

#### K1入定因缘

##### L1标列
复次，由四因缘，入初静虑乃至有顶。谓因力、方便力、说力、教授力。

##### L2随释

###### M1因力
云何因力？谓曾邻近入静虑等。

###### M2方便力
云何方便力？谓虽不邻近入静虑等，然由数习无间修力，能入诸定。

###### M3说力
云何说力？谓於静虑等增上缘法，多闻任持，乃至广说。即依此法，独处空闲，离诸放逸，勇猛精进，自策而励，住法随法行，由此能入静虑等定。

###### M4教授力
云何教授力？谓於亲教轨范师所，或於随一余尊长所，获得随顺初静虑等无倒教授；从此审谛作意思惟，能入静虑及诸余定。

##### L3结显
如是显示四观行者。谓具因力者、方便力者、若利根者，及钝根者。

#### K2得静虑者有染差别

##### L1标列
复次有四得静虑者，一、爱上静虑者，二、见上静虑者，三、慢上静虑者，四、疑上静虑者。

##### L2随释

###### M1爱上静虑
云何爱上静虑者？  
谓如有一，先闻静虑诸定功德，而不闻彼出离方便。於彼一向见胜功德，勇猛精勤；由此因缘，入初静虑或所余定。  
如是入已，後生爱味。

###### M2见上静虑
云何见上静虑者？  
谓如有一，从自师所，或余师所，闻诸世间皆是常等，如是方便入初静虑乃至有顶，能得清净、解脱、出离。彼依此见，勇猛精勤；由是因缘，入初静虑或所余定。  
如是入已，能自忆念过去多劫，遂生是见：我及世间皆是常等。从定起已，即於此见坚执不舍。  
复於後时审思、审虑、审谛观察。谓由此故，当得清净、解脱、出离。

###### M3慢上静虑
云何慢上静虑者？  
谓如有一，闻如是名诸长老等入初静虑乃至有顶。闻是事已，遂生憍慢：彼既能入静虑等定，我复何缘而不当入。依止此慢，勇猛精勤；由是因缘，入初静虑及所余定。  
如是入已，後生憍慢。  
或入定已，作是思惟：唯我能得如是静虑，余不能得。  
彼依此慢，复於後时，於诸静虑审思、审虑、审谛观察。

###### M4疑上静虑
云何疑上静虑者？  
谓如有一，为性闇钝，本尝乐习奢摩他行；由此因缘，入诸静虑或所余定。  
如是入已，复於上定勤修方便，为得未得，於四圣谛勤修现观；性闇钝故，不能速证圣谛现观。由此因缘，於余所证便生疑惑；依此疑惑，复於胜进审思、审虑、审谛观察。

#### K3爱味相应等别

##### L1爱味相应静虑等定
云何爱味相应静虑等定？  
谓有钝根，或贪行故，或烦恼多故。彼唯得闻初静虑等所有功德，广说如前爱上静虑。  
於上出离不了知故，便生爱味，恋着坚住。  
其所爱味，当言已出；其能爱味，当言正入。

##### L2清净静虑等定
云何清净静虑等定？  
谓有中根，或利根性，等烦恼行，或薄尘行。彼从他闻初静虑等爱味过患及上出离，勇猛精进，入初静虑或所余定。  
如是入已，便能思惟诸定过患，於上出离亦能了知，不生爱味。

##### L3无漏静虑等定
云何无漏静虑等定？  
谓如有一，是随信行，或随法行，薄尘行类。  
彼或先时於四圣谛已入现观，或复正修现观方便。  
彼先所由诸行状相，入初静虑或所余定，今於此行、此状、此相不复思惟。  
然於诸色乃至识法思惟如病、如痈等行；於有为法心生厌恶，怖畏制伏；  
於甘露界系念思惟；如是方能入无漏定。

#### K4顺退分等别

##### L1顺退分定
复次，云何顺退分定？  
谓有钝根，下劣欲解，勤精进故，入初静虑或所余定，於喜、於乐、於胜功德不堪忍故，从静虑退。  
如如暂入诸定差别，如是如是还复退失，乃至未善调练诸根。

##### L2顺住分定
云何顺住分定？  
谓有中根，或利根性，彼唯得闻诸定功德，广说如前爱味相应。  
於所得定唯生爱味，不能上进，亦不退下。

##### L3顺胜分定
云何顺胜分定？  
谓有亦闻出离方便，於所得定不生喜足。  
是故於彼不生爱味，更求胜位；由此因缘，便得胜进。

##### L4顺决择分定
云何顺决择分定？  
谓於一切萨迦耶中，深见过患；由此因缘，能入无漏。  
又诸无漏名决择分，极究竟故。  
犹如世间珠瓶等物，已善简者名为决择。自此已後无可择故。  
此亦如是。过此更无可简择故，名决择分。

#### K5无间超越入诸定别

##### L1无间入诸等至
复次，云何无间入诸等至？  
谓如有一，得初静虑乃至有顶，然未圆满清净鲜白。  
先顺次入乃至有顶，後逆次入至初静虑。

##### L2超越入诸等至
复次，云何超越入诸等至？  
谓即於此已得圆满清白故，从初静虑无间超入第三静虑，第三无间超入空无边处，空处无间超入无所有处。  
乃至广说逆超亦尔。  
以极远故，无有能超第三等至。  
唯除如来，及出第二阿僧企耶诸大菩萨。彼随所欲入诸定故。

#### K6熏修静虑别

##### L1徵
复次，云何熏修静虑？

##### L2释

###### M1辨杂熏修

####### N1标成就
谓如有一，已得有漏及与无漏四种静虑，为於等至得自在故，为受等至自在果故，长时相续入诸静虑，有漏、无漏更相间杂。乃至有漏无间无漏现前，无漏无间还入有漏，当知齐此熏修成就。

####### N2释自在

######## O1等至自在
若於是处、是时、是事欲入诸定，即於此处、此时、此事能入诸定，是名於诸等至获得自在。

######## O2等至自在果
等至自在果者，谓於现法乐住转更明净。  
又由此故，得不退道。  
又净修治解脱、胜处及遍处等胜品功德能引之道。  
若有余取而命终者，由此因缘，便入净居。  
由软中上品修诸静虑，有差别故，於一切处受三地果。  
如前有寻有伺地已广分别。  
修习无寻唯伺三摩地故，得为大梵。  
由软、中、上、上胜、上极品熏修力故，生五净居。

###### M2料简静虑

####### N1於彼生
当知因修清净静虑定故，生静虑地，不由习近爱味相应。既生彼已，若起爱味，即便退没；若修清净，还生於彼。或生下定，或进上定。

####### N2於修习
先於此间修得定已，後往彼生。  
何以故？  
非未离欲得生彼故，非诸异生未修得定能离欲故。

####### N3於定乐
又非此间及在彼处入诸等至乐有差别，唯所依身而有差别。

 F4 摄诸经宗要等
# G1结前生後
复次，已说修习作意相差别。云何摄诸经宗要？

# G2摄释一切

## H1摄宗要

### I1八解脱等

#### J1标经说
谓八解脱等。如经广说。

#### J2随别释

##### K1八解脱

###### L1略辨
八解脱者，谓如前说有色观诸色等。前七解脱，於已解脱生胜解故，名为解脱；第八解脱，弃背想受，故名解脱。

###### L2别广

####### M1有色观诸色
云何有色观诸色？  
谓生欲界，已离欲界欲，未离色界欲。彼於如是所解脱中已得解脱，即於欲界诸色，以有光明相作意思惟，而生胜解。  
由二因缘，名为有色。  
谓生欲界故，得色界定故。  
又於有光明而作胜解故。  
问：观诸色者，观何等色？复以何行？  
答：欲界诸色。於诸胜处所制少色，若好、若恶、若劣、若胜；如是於多，乃至广说。  
何故修习如是观行？为净修治能引最胜功德方便。  
何等名为最胜功德？谓胜处、遍处、诸圣神通、无诤、愿智、无碍解等。  
虽先於彼欲界诸色已得离欲，然於彼色未能证得胜解自在。为证得故，数数於彼思惟胜解。

####### M2内无色想观外诸色
云何内无色想观外诸色？  
谓生欲界，已离色界欲，无色界定不现在前，又不思惟彼想明相，但於外色而作胜解。  
若於是色已得离欲，说彼为外。  
由二因缘，名内无色想。谓已证得无色等至，亦自了知得此定故，不思惟内光明相故。  
余如前说。

####### M3净解脱身作证具足住
云何净解脱身作证具足住？  
谓如有一，已得舍念圆满清白，以此为依，修习清净圣行圆满，名净解脱。  
何以故？  
三因缘故。谓已超过诸苦乐故，一切乱动已寂静故，善磨莹故。  
身作证者，於此住中，一切贤圣多所住故。

####### M4空无边等解脱
云何空无边处解脱？谓如有一，於彼空处已得离欲，即於虚空思惟胜解。  
如是识无边处解脱，於彼识处已得离欲，即於是识思惟胜解。

####### M5无所有处解脱
无所有处解脱者，谓已得无所有处，於识无边处思惟胜解。

####### M6非想非非想处解脱
有顶解脱，更不於余而作胜解；乃至遍於想可生处，即於是处应作胜解。

##### K2八胜处

###### L1释得名
复次，先已修治作意胜解，後方能起胜知胜见，故名胜处。

###### L2明胜义

####### M1举一切
此胜当知复有五种。  
一、形夺卑下，故名为胜。谓如有一，以己胜上工巧等事，形夺他人置下劣位。  
二、制伏羸劣，故名为胜。谓如有一，以己强力摧诸劣者。  
三、能隐蔽他，故名为胜。谓瓶盆等能有覆障，或诸药草呪术神通有所隐蔽。  
四、厌坏所缘，故名为胜。谓厌坏境界，舍诸烦恼。  
五、自在回转，故名为胜。谓世君王，随所欲为处分臣仆。

####### M2简今义
於此义中，意显隐蔽及自在胜。前解脱中胜解自在，今於胜处制伏自在。

###### L3释经言
观色少者，谓诸有情资具等色。  
观色多者，谓诸宫殿房舍等色。  
言好色者，谓美妙显色。一向净妙故。  
与此相违，名为恶色。  
言劣色者，谓声、香、味、触不可意色。  
与此相违，当知胜色。  
此四显色，有情资具、宫殿等摄。  
言胜知者，谓数数隐蔽所缘胜解。  
有如是想者，谓有制伏想也。

##### K3十遍处

###### L1释得名
复次，由诸遍处，於胜解事生遍胜解，故名遍处。  
言无二者，谓诸贤圣无我、我所二差别故。  
言无量者，遍一切故。

###### L2明建立
何故遍处唯就色、触二处建立？  
由此二种，共自他身，遍有色界，常相续故。  
眼等根色唯属自身，香、味二尘不遍一切，声声有间，是故不说如是有色诸遍处定。  
色界後边，於无色中，空遍一切，故立遍处。  
识所行境遍一切故，亦立遍处。

#### J3明次第

##### K1辨相
复次，修观行者，先於所缘思惟胜解；次能制伏；既於制伏得自在已，後即於此遍一切处，如其所欲而作胜解；是故此三如是次第。  
八色遍处善清净故，能引贤圣胜解神通，及於诸事转变神通。如其胜解，随所转变，皆能成就。  
又能变作金银等物，堪有所用。  
由识遍处善清净故，便能引发无诤、愿智、无碍解等诸胜功德。  
由空遍处善清净故，随其所欲皆转成空。

##### K2喻合
譬如世间瓦铁金师，初和泥等，未善调练，解脱位亦尔。  
如善调练，胜处位亦尔。  
如调练已，随欲转变，遍处位亦尔。

### I2三三摩地

#### J1牒
复次，三三摩地者。

#### J2释

##### K1别辨相

###### L1空三摩地
云何空三摩地？  
谓於远离有情、命者，及养育者、数取趣等，心住一缘。  
当知空性略有四种。  
一、观察空。谓观察诸法空无常乐，乃至空无我、我所等。  
二、彼果空。谓不动心解脱，空无贪等一切烦恼。  
三者、内空。谓於自身空无计我、我所及我慢等一切僻执。  
四者、外空。谓於五欲空无欲爱。  
如说：我已超过一切有色想故，於外空身作证具足住，乃至广说。  
此中缘妙欲想，名为色想。此想所起贪欲断故，说为外空。  
又修行者，由彼果空，或时作意思惟外空，或时作意思惟内空。  
由观察空，或时思惟内外空性；由此力故，心俱证会。  
设复於此内外空性不证会者，便应作意思惟无动。  
言无动者，谓无常想，或复苦想。如是思惟，便不为彼我慢等动。  
由彼不为计我、我慢乃至广说动其心故，便於二空心俱证会。

###### L2无愿心三摩地
云何无愿心三摩地？谓於五取蕴，思惟无常，或思惟苦，心住一缘。

###### L3无相心三摩地
云何无相心三摩地？  
谓即於彼诸取蕴灭，思惟寂静，心住一缘。  
如经言：无相心三摩地，不低不昂，乃至广说。  
云何名为不低不昂？  
违顺二相不相应故。  
又二因缘，入无相定。一、不思惟一切相故；二、正思惟无相界故。  
由不思惟一切相故，於彼诸相不厌不坏，唯不加行作意思惟，故名不低。  
於无相界正思惟故，於彼无相不坚执着，故名不昂。

此三摩地略有二种。一者、方便，二、方便果。  
言方便者，数数策励思择安立，於彼诸相未能解脱；由随相识，於时时中扰乱心故。  
彼复数数自策自励思择安立，方能取果，解脱随相。  
於此解脱又解脱故，不自策励思择而住，是故名为极善解脱。  
若数策励思择安立方得住者，虽名解脱，非善解脱。

又晓了果、晓了功德者，谓烦恼断究竟故，现法乐住究竟故。  
又复灭、道俱应晓了。  
即此二种，随其次第，名晓了果、晓了功德。  
又谛现观、阿罗汉果俱应晓了。  
於见道位中，名晓了果；於阿罗汉果，名晓了功德。

##### K2释得名
若於此处无有彼物，由此道理观之为空，故名空性。  
即所观空无可希愿，故名无愿。  
观此远离一切行相，故名无相。

##### K3释妨难
何故此中先说空性；余处宣说无常故苦，苦故无我，後方说空？  
谓若无无我，无常苦观终不清净。要先安住无我之想，从此无间方得无愿。  
是故经言：诸无常想，依无我想而得安住，乃至广说。  
彼於无常观无我已，不生希愿，唯愿无相，专求出离，故此无间宣说无相。

### I3有寻有伺等三摩地

#### J1辨三种
复次，云何有寻有伺三摩地？谓三摩地寻伺相应。  
云何无寻唯伺三摩地？谓三摩地唯伺相应。大梵修已，为大梵王。  
云何无寻无伺三摩地？  
谓三摩地寻伺二种俱不相应。  
修习此故，生次上地乃至有顶。  
唯除无漏诸三摩地。

#### J2广後一
云何无寻无伺三摩地相？  
谓於寻伺心生弃舍，唯由一味，於内所缘而作胜解，又唯一味平等显现。

### I4小三摩地等

#### J1略辨三种
复次，云何小三摩地？  
谓或由所缘故小，观少色故。  
或由作意故小，小信、小欲、小胜解故。

云何大三摩地？  
谓或由所缘故大，观多色故，而非无边无际观诸色故。  
或由作意故大，上信、上欲、上胜解故，而非无边无际信、欲、胜解故。

云何无量三摩地？  
谓或由所缘故无量，无边无际观诸色故。  
或由作意故无量，无边无际信、欲、胜解故。

#### J2别广二种
此中大心三摩地者，谓於一树下，想诸天光而生胜解，乃至广说。  
无量三摩地者，谓四无量。  
云何於一树下想诸天光而生胜解？  
谓於欲界极厌坏已，得初静虑，为令此定善清净故，更修方便。又闻诸天身带光明，便思惟彼身光明相，遍一树下，乃至大地、大海边际，发生胜解。  
由三摩地後後转增有差别故，令所生起而有差别。  
云何作意得成唯二？谓随胜解分齐施设作意故。  
云何作意唯二为缘，修成唯二？谓即由此作意力故，施设所修定有差别，圆满清净转增胜故。  
云何以修唯二为缘，行成唯二？谓如如善修定转增胜，如是如是施设所感生有差别。  
云何以行唯二为缘，补特伽罗建立唯二？谓此因缘所生有情，施设高下胜劣差别。  
问：初二静虑诸天光明有何差别？  
答：如末尼珠，外有光明，内无光明。初静虑身亦复如是，外放光明，内则不尔。  
譬如明灯，外发光明，内自照了。第二静虑身亦如是，若内若外俱有光明。  
是故经说：彼地已上惟一种身，非於下地。

复次，云何建立四无量定？  
谓诸有情有三品故。一者、无苦无乐，二者、有苦，三者、有乐。  
如其次第，欲与其乐、欲令离苦、欲令其乐永不相离。  
於彼作意有四种故，如其次第，建立四种。  
谓由与乐作意故、拔苦作意故、乐不相离随喜作意故，建立前三。  
即於此三欲与乐等，为欲令彼不乐思慕不染污作意故，瞋恚不染污作意故，贪欲不染污作意故，建立於舍。  
经言：以慈俱心，乃至广说。  
现前饶益，故名慈俱。  
饶益相故，名慈善友。  
其饶益相略有二种。一、欲利益、二、欲安乐。  
此二种相，一切无量之所显示。  
无怨者，离恶意乐故。  
无敌者，离现乖诤故。  
无恼害者，离不饶益事故。  
广者，所缘广大故。  
大者，利益安乐思惟最胜故。  
无量者，果无量故。如四大河，众流杂处。  
善修习者，极纯熟故。  
设有问言：慈俱等心有何等相？  
故次答言：胜解遍满，具足而住。  
胜解遍满者，是增上意乐胜解周普义。  
具足者，圆满清白故。  
住者，所修观行日夜专注，时专注故。  
问：如经言：善修习慈，极於遍净，乃至广说。此何密意？  
答：第三静虑，於诸乐中其乐最胜，忆念此乐修习慈心，慈最第一，故说修慈极於遍净。  
忆念空处修习悲心，亦最第一。  
以修悲者乐欲拔苦，无色界中远离众苦，断坏等苦彼都无故。  
是故忆念无边空处修悲等至，作如是念：当令一切有苦有情，到无众苦及所依处。  
修喜定者，亦常忆念无边识处，庆诸有情所得安乐。作如是念：当令一切有情之类受无量乐，犹如识处，识无限量。  
是故忆念识无边处修习喜定，为最第一。  
修舍定者，亦常忆念无所有处。作如是念：无所有处，无漏心地最为後边，舍最第一；如阿罗汉苾刍，一切苦、乐、不苦不乐现行位中，皆无染污。当令一切有情之类，得如是舍。  
是故忆念无所有处修习舍定，为最第一。  
如是一切皆是圣行，唯圣能修，故经宣说觉分俱行。

### I5一分修等三摩地

#### J1辨修相
复次，云何一分修三摩地？  
谓於此中或唯作意思惟光明相，或唯作意思惟色相，而入於定。如是二种，随其次第，或了光明，或覩众色。

云何具分修三摩地？  
谓俱思惟而入於定，亦了光明，亦见众色。

#### J2释定难
如是修习光明定者，定难差别有十一种。所谓疑等，如经广说。  
问：此谁难耶？  
答：三摩地相。相有二种，谓所缘相及因缘相。  
用彼为依，住三摩地；若退彼相，便不能住。  
此中最初，於所显现光明色相不善知故，便觉有疑。  
方便缓故，有不作意。  
如於众色不欲见者，或闭於目，或复背面；此观行者，於诸色中不欲作意，亦复如是。  
由不善守根门等故，有身麤重。  
多习睡眠，或多觉悟，便增惛睡，不见众色；设有所见而不圆满。  
为此二事，极作功用力励思惟，故有太过勇猛精进。  
由有太过策励过故，还极下劣。如急捉持斥鷃鸟者。  
彼唯思求光明之相，此与见色若俱生时，希一得二，便生踊跃；犹如有人得二伏藏。  
遍於诸方，欻然并见不祥之色，便生大怖；犹如有人两边旋转卒起。  
於彼行时，或复住时，於世杂类起种种想；如是外想，与定为难。  
或复因其所修习定，谓己为胜，观他为劣，便自高举。如是亦得名种种想。  
或多言论，或久寻思，令身疲劳，心不得定；如是多言，与定为难。  
若从定生光明之相，及见色时，便舍内修相续作意，愿乐於外谛视众色；故极思察，与定为难。

如是诸难，随其所应，障三摩地所缘境相及因缘相。  
或有遇此，退失所缘、因缘相故，如其次第，二相俱没。

### I6喜等俱行三摩地
复次，云何喜俱行三摩地？谓初二静虑诸三摩地。  
云何乐俱行三摩地？谓第三静虑诸三摩地。  
云何舍俱行三摩地？谓第四静虑已上诸三摩地。

### I7四种修定
复次，云何修定为得现法乐住？  
谓於四种现法乐住方便道中所有修定，及未圆满清净鲜白诸根本地所有修定。  
为显修习未曾得定，是故世尊说初静虑前方便道。

云何修定为得智见？  
谓诸苾刍，於光明相，殷勤恳到审谛而取，如经广说。  
当知此在能发天眼前方便道所有修定。  
此中天眼，於诸色境能照、能观，说名为见。  
能知诸天如是名字、如是种类，乃至广说，如胜天经，是名为智。

云何修定生分别慧？谓谛现观预流果向方便道中所有修定，或为修习诸无碍解。

云何修定为尽诸漏？谓阿罗汉果方便道中所有修定。

### I8五圣智三摩地
复次，云何五圣智三摩地？  
谓我此三摩地，是圣、无染、无执，广说如经。  
此中示现五行相智。  
谓自体智、补特伽罗智、清净智、果智、入出定相智。

圣者，善故名圣，又无漏故名圣。  
无染者，显善圣性。  
无执者，显无漏圣性。  
非凡夫所近者，谓诸佛及圣弟子所亲近故。  
是聪叡所赞者，谓即彼所称赞故。  
是诸聪叡同梵行者常不诃毁者，谓一切时常称赞故。  
非如世间初静虑等，为背下地修方便故，先以静相而称赞之；为趣上地修方便故，後以麤相而复诃毁。

寂静者，所治烦恼永寂静故。  
微妙者，自地烦恼不爱味故。  
得安隐道者，所得之道无退转故。  
证心一趣者，已得无寻无伺地故。  
现在安乐者，能得现法乐住故。  
後乐异熟者，引无余依涅盘乐故。  
正念而入者，善取能入三摩地相，无忘失故。  
正念而出者，善取能出三摩地相，无忘失故。

### I9圣五支三摩地
复次，云何圣五支三摩地？  
谓诸苾刍，即此身内离生喜乐，广说如经。  
离生喜乐者，谓初静虑地所摄喜乐。  
所滋润者，谓喜所润。遍滋润者，谓乐所润。  
遍充满者，谓加行究竟作意位。遍适悦者，谓在已前诸作意位。由彼位中，亦有喜乐时时间起，然非久住，亦不圆满。於此身中无有少分而不充满者，谓在加行究竟果作意位。

譬如黠慧能沐浴人，或彼弟子者，当知喻於修观行者。  
铜器、瓦器、或蚌蛤器者，喻为离欲生喜乐故，教授教诫。  
细沐浴末者，喻能顺彼出离寻等。  
水浇灌者，当知喻於寻清净道。  
沐浴抟者，以喻於身。  
带津腻者，喻喜和合。腻所随者，喻乐和合。遍内外者，喻无间隙喜乐和合。  
不强者，喻无散动。  
不弱者，喻无染污，亦无爱味。

又於第二喻有差别。  
山者，喻於无寻伺定。  
尖顶者，喻於第二静虑无寻无伺，於所缘境一味胜解。  
泉者，喻於内等净支。  
水轴者，谓水傍流出。水索者，谓水上涌出。此二种喻，如其次第，显示喜、乐滋润等言，如前解释。无不充满者，当知喻於无间相应。

又於第三喻有差别。  
如嗢鉢罗等离喜之乐，彼相应法及所依身，当知亦尔。  
水喻离喜无寻伺定。喜发踊跃，由无彼故，喻华胎藏没在水中。

又於第四喻有差别。  
清净心者，谓与舍念清净相应。超过下地诸灾患故。  
鲜白者，谓性是善。自地烦恼无爱味故。  
何故复以长者为喻？  
谓彼所作皆审悉故，不放逸故，思惟筹量观察胜故，於增减门无不知故。  
证得清净第四静虑者，亦复如是。凡有所为审谛圆满，无诸放逸，於一切义无不了知，其性捷利。  
八经九经以为喻者，由坚致故，显蚊蝱等不能侵损。  
首足皆覆者，若有二失，容可侵损。谓衣薄故，有露处故。今此显示二失俱无。  
此定亦尔，其心清净鲜白周遍，一切散动所不能侵；堪忍寒暑乃至他所呵叱恶言，及内身中种种苦受。

又於第五喻有差别。  
於所观相殷勤恳到等，当知已如前释。  
谓审观察三世诸行，於能观察又复观察，是此中总义。  
何等名为圣三摩地？云何建立五支差别？  
谓四静虑中，所有圣贤心一境性，及於安立审谛观察，如是名为圣三摩地。  
依於四种现法乐住，建立四支；依审观察缘起法故，又为断除余结缚故，建立第五。  
当知此中二因缘故，建立五支。

### I10有因有具圣正三摩地
复次，云何有因有具圣正三摩地？  
当知善故，及无漏故，说名为圣。  
有五道支名此定因。所谓正见、正思惟、正语、正业、正命。  
具有三种。所谓正见、正精进、正念。

此中薄伽梵总说前七道支，与圣正三摩地为因为具。  
随其所应，差别当知。谓由前导次第义故，立五为因；於三摩地资助义故，立三为具。  
云何正见等前导次第义？  
谓先了知世间实有真阿罗汉正行正至，便於出离深生乐欲，获得正见。  
次复思惟：何当出离居家迫迮，乃至广说。  
从此出家，受学尸罗，修治净命。是名正语、正业、正命。  
此正见等，於所对治邪见等五犹未能断。还即依止此五善法，从他闻音，展转发生闻慧正见。  
为欲断除所治法故，又为修习道资粮故，方便观察。次依闻慧发生思慧，复依思慧发生修慧。  
由此正见，於诸邪见，如实了知此是邪见；於诸正见，如实了知此是正见；乃至正命，如实知已。  
为欲断除邪见等故，及为圆满正见等故，发勤精进。  
若由此故，能断所治，集能治法，令其圆满，是名正念。  
此念即是三摩地分，故亦兼说正三摩地。

若是时中，舍邪见等令不复生，修正见等令得圆满；即於如是方便道中，亦能弃舍邪精进念，兼能修满正精进念。  
若於是时，於彼诸法能断能满；即於此时，圣正三摩地亦得圆满。  
此中由慧为导首，於增上戒先自安处。  
次闻他音、如理作意，及增上戒学并为依止，於方便道中，发生增上心学及增上慧学。  
此中正念，名增上心学；正见、正精进，名增上慧学。  
如是三学，於修圣正三摩地时，皆得圆满。

### I11金刚喻三摩地
复次，云何金刚喻三摩地？  
谓最後边学三摩地。  
此三摩地最第一故，最尊胜故，极坚牢故，上无烦恼能摧伏故，摧伏一切诸烦恼故，是故此定名金刚喻。  
譬如金刚，其性坚固，诸末尼等不能穿坏，穿坏一切末尼宝等。  
此定亦尔，故喻金刚。

### I12五现见三摩鉢底
复次，云何五现见三摩鉢底？  
谓诸苾刍，即於此身等，广说如经。  
已见谛者修此等至，是故名为现见等至。  
是诸修道所断烦恼制伏对治、断灭对治，及观察断，当知此中总略体性。  
初不净观，方便念住以为依止，为令欲贪不现行故，观察内身种种不净。  
第二不净观，即彼念住以为依止，乃至观察骨人之相，为令彼贪不现行故，观察此身种种不净。当知齐此，名具观察一切不净。  
最极通达者，是青瘀等观品类次第极逾越义。  
初不净观，观察内身现前安住种种不净。  
後不净观，通达法性。观察此身有如是法，有如是性，乃至广说。  
观识流转者，观察此识生灭相续。  
或观生身展转相续。谓麤观察行缘识等。  
或观刹那展转相续。谓细观察若有贪心、离贪心等品类差别，荏苒过度彼彼日夜、刹那、腊缚、牟呼栗多，於其中间非一众多种种心识异生异灭。  
观察有学未离欲者，俱住二世；已离欲者，唯住他世；阿罗汉果，俱无所住。  
如是名为观察於断。

### I13胜处等至等
胜处等至、遍处等至，如前已说。

### I14无想三摩鉢底
复次，云何无想三摩鉢底？  
谓已离遍净欲，未离上欲，永出离想作意为先，诸心心法灭。  
问：以何方便入此等至？  
答：观想如病、如痈、如箭，入第四静虑，修背想作意，於所生起种种想中厌背而住。唯谓无想寂静微妙，於无想中持心而住。如是渐次离诸所缘，心便寂灭。  
於此生中，亦入亦起。  
若生於彼，唯入不起。其想若生，便从彼没。

### I15灭尽三摩鉢底
复次，云何灭尽三摩鉢底？  
谓已离无所有处欲，暂安住想作意为先，诸心心法灭。  
问：以何方便入此等至？  
答：若诸圣者，已离无所有处欲，或依非想非非想处相而入於定，或依灭尽相而入於定。  
依非想非非想处相而入定者，谓於此二心深生厌舍，非想非非想处进趣所缘皆灭尽故，心便寂灭。  
依灭尽相而入定者，亦复如是。  
将欲趣入灭尽定时，有二种法多有所作。  
谓奢摩他、毗鉢舍那。  
云何奢摩他？云何毗鉢舍那？云何此二多有所作？  
谓於此义中，八次第定名奢摩他，所有圣慧名毗鉢舍那。  
於此二中随阙一种，即不能入灭尽等至；要具此二，方能趣入。是故此二多有所作。

问：入灭定时，云何次第灭三种行？  
答：此有二种。谓行时、住时。  
若於行时，亦起言说。於初静虑有此作用，有语行故。  
若於住时，从第二静虑已上次第定力，彼三种行次第而灭。  
当知出时，由逆次第次第而起。  
问：灭尽定中，诸心心法并皆灭尽。云何说识不离於身？  
答：由不变坏诸色根中，有能执持转识种子阿赖耶识不灭尽故，後时彼法从此得生。  
问：入灭定时，无有分别：我当入定，我当出定。正在定时，心寂灭故，远离加行。将出定时，心先灭故，亦无作意。云何能入？云何能出？  
答：先於其心善修治故。若有诸行、诸状、诸相，能入於定、能出於定，於彼修习、极多修习；由修习故，任运能入、任运能出。  
云何出灭定时触三种触？一、不动触，二、无所有触，三、无相触。  
谓出定时，多由三境而出於定。  
一、由有境，二、由境境，三、由灭境。  
由此三境，於出定时，如其次第触三种触。  
缘於有境而出定时，无有我慢扰动其心。谓此为我，而起我慢，或计未来我当有等，乃至广说。  
是故说言触不动触。  
缘於境境而出定时，无贪所有、无瞋所有、无痴所有。  
是故言触无所有触。  
缘於灭境而出定时，於一切相不思惟故，缘无相界。  
是故说言触无相触。

## H2释众义

### I1结前已说
如是已说静虑、解脱、等持、等至。

### I2傍辨彼义

#### J1引释诸经

##### K1乐空闲等
复次，如世尊言：汝等苾刍，当乐空闲，勤修观行，内心安住正奢摩他者。  
谓能远离卧具贪着，或处空闲，或坐树下，系念现前，乃至广说。名乐空闲。  
当知此言显身远离。  
若能於内九种住心，如是名为内心安住正奢摩他。  
当知此言显心远离。  
若乐处空闲，便能引发内心安住正奢摩他。  
若内心安住正奢摩他，便能引发毗鉢舍那。  
若於毗鉢舍那善修习已，即能引发於诸法中如实觉了。

##### K2修无量等
复次，如世尊言：汝等苾刍，於三摩地当勤修习，无量、常委、安住正念者。  
谓先总标於三摩地勤修习已，後以三事别显修相。  
无量者，谓四无量。  
常委者，谓常有所作，及委悉所作，故名常委。  
安住正念者，显於四念住，安住其心。  
何故说此三种修相？  
谓依二种圆满故。一者、世间圆满，二者、出世圆满。  
修无量故，便能引发世间圆满。  
修正念故，便能引发出世圆满。  
常委修故，於此二种速得通达；由此因缘，处二中说。  
是故但说三种修相。

又无量者，显奢摩他道。  
住正念者，显毗鉢舍那道。  
常委者，显此二种速趣证道。  
又无量者，显趣福德行。  
住正念者，显趣涅盘行。  
常委者，显趣二种速圆满行。  
先於奢摩他善修习已，後与毗鉢舍那方得俱行。修此二种三摩地故，如实觉了所知境界。

##### K3等持等至善巧等
复次，如世尊言：修静虑者，或有等持善巧，非等至善巧。广说如经嗢柁南颂。  
云何等持善巧？谓於空等三三摩地得善巧故。  
云何非等至善巧？谓於胜处、遍处、灭尽等至不善巧故。  
云何等至善巧，非等持善巧？谓於十种遍处等至及无想等至，若入若出俱得善巧，非於三三摩地。  
云何俱善巧？谓於彼二俱善巧故。  
云何俱不善巧？谓於彼二俱不善巧故。  
如是於先所说等持、等至中，随其所应，当善建立。

又说等持善巧非等至善巧者，谓於等持名句文身善知差别，非於能入等至诸行状相差别。  
云何等至善巧非等持善巧？  
谓如有一，善知能入随一等至诸行状相，亦能现入；而不善知此三摩地名句文身差别之相，亦不能知我已得入如是如是等持差别。  
有诸菩萨，虽能得入若百若千诸三摩地，而不了知彼三摩地名句文身，亦不能知我已得入如是如是等持差别。  
乃至未从诸佛所闻，及於已得第一究竟诸菩萨所而得听闻，或自证得第一究竟。

云何为住？  
谓善取能入诸三摩地诸行状相，善取彼故，随其所欲能住於定，於三摩地无复退失。  
如是若住於定，若不退失，二俱名住。

云何为出？  
谓如有一，於能入定诸行状相不复思惟，於不定地分别体相所摄定地不同类法作意思惟，出三摩地；  
或随所作因故，或定所作因故，或期所作因故，而出於定。  
随所作者，谓修治衣鉢等诸所作业。  
定所作者，谓饮食便利、承事师长等诸所作业。  
期所作者，谓如有一，先立期契，或许为他当有所作，或复为欲转入余定。  
由此因缘，出三摩地。

何等为行？  
谓如所缘作种种行而入於定。  
谓麤行、静行、病行、痈行、箭行、无常行等，若於彼彼三摩地中所有诸行。

何等为状？  
谓於诸定临欲入时，便有此定相状先起。  
由此状故，彼自了知：我於如是如是相定，不久当入，或复正入。  
彼教授师由此状故，亦了知彼不久当入如是如是相定。

何等为相？  
谓二种相。一、所缘相，二、因缘相。  
所缘相者，谓分别体。由缘此故，能入诸定。  
因缘相者，谓定资粮。由此因缘，能入诸定。  
谓随顺定教诫教授，积集诸定所行资粮，修俱行欲，厌患有心，於乱不乱审谛了知，及不为他之所逼恼。  
或人所作，或非人所作，或音声所作，或功用所作。

云何调善？  
谓若三摩地犹为有行之所拘执，如水被持；或为法性之所拘执，不静不妙，非安隐道，亦非证得心一趣性；此三摩地不名调善，不随所乐安隐而住。  
与此相违，名为调善。  
云何犹为有行拘执？  
谓由誓愿俱行思故，制伏外缘，持心於定。  
又於作意，要由功用方能运转，不令内心於外流散。  
故作是说，如水被持。  
云何法性之所拘执？  
谓观下地为麤法性，观於上地为静法性。  
寂静微妙，得安隐道，及能证得心一趣性，如五圣智三摩地中已略解释。

云何所行？  
谓三摩地所行境界。  
由所得定，过此已上不能知故。  
如初静虑，不能观见第二静虑。如是根度、数取趣度，亦不能知。

云何引发？谓能略摄广文句义，及能成办诸胜功德。

云何等爱？谓惭、愧、爱、敬、信、正思惟、正念、正知、根护、戒护，及无悔等乐为最後。由随乐故，心便得定。  
与此相违，名不等爱。  
云何等爱亦不等爱？谓如有一，於惭愧等少分成就，少不成就。谓具惭愧而无爱敬，乃至广说。

云何为增？谓所得定转复增长。  
云何为减？谓所得定还复退失。

云何方便？  
谓趣彼二道。  
又止、举、舍，当知如前止等相中已具分别。

##### K4有倒无倒
复次，如分别静虑经言：有静虑者，即於兴等谓之为衰，乃至广说。  
此中四转，当知二时颠倒。  
谓於三摩地若退堕时，若胜进时，趣退及退，俱名为衰；趣胜进道及与胜进，俱名为兴。  
云何应知於三摩地进时颠倒？  
彼谓我今退失离生喜乐，我今退失胜三摩地。  
谓静虑者勤修习故，心趣寂静，随舍行故。  
从初静虑入於第二静虑近分，然於此事不善了知。於此位中，初静虑地喜乐已过，第二静虑地中所有喜乐犹未能得。  
便作是念：我今退失离生喜乐。遂还从彼退摄其心。  
当知如是修静虑者其心颠倒。

云何应知於三摩地退时颠倒？  
谓如有一，得初静虑，为涅盘故，积集资粮。彼於涅盘，已得所修资粮圆满；  
由此因缘，或由功用，或复任运，起如是想作意现前。  
由如是想作意故，於诸色中乃至识中，了知如病乃至无我。  
由如是想作意故，从此无间，因世间定所生喜乐不复现行。  
便作是念：我今退失定生利益，及所依止。遂还从彼退摄其心。  
如是当知修静虑者於三摩地退失颠倒。

云何当知於三摩地退失无倒？  
谓如有一，得初静虑，便生喜足，不求上进，唯起爱味。由起如是欲俱行想作意故，遂便退失近欲界定。彼於此衰能了是衰，由此因缘，当知无倒。  
又由所得静虑定故，自誉毁他。谓我所得此静虑定，非余能得。由起如此欲俱行想作意故，所有盖缠转增转厚，便从定退。彼於此衰能了是衰，由此因缘，当知无倒。  
又以所得静虑诸定显示於他，为诸国王及王臣等当供养我。从定起已，寻思此事。由如是欲俱行想作意故，所有盖缠转增转厚，余如前说。  
如是当知修静虑者於三摩地退失无倒。

第二无倒，翻初无倒，应知其相。  
此二无倒，亦於二时应知其相。  
由依如是倒无倒处，安立四转。

##### K5四检行定
复次，如分别四检行定经中，由四种相，检行一切三摩地等。谓此等持是顺退分，乃至此是顺决择分。  
云何检行？谓此是劣分、此是胜分、此殊胜分、此最胜分，如其次第。

此复云何？  
谓修定者，从初静虑还退出已，於诸静虑不复乐入，亦不思惟此行状相。  
然欲俱行诸想作意数数现前，如先所说，从彼起已随念爱味。  
当於尔时，修静虑者应自检行：我三摩地今成退劣。

又修定者，从初静虑还退出已，得闻随顺此定教法。谓初静虑诸行状相。殷勤恳到善取其相，令所得定坚住不忘。如是随念顺定法故，成顺住分。  
当於尔时，应自检行：我三摩地已成其胜，我三摩地已得安住，非退、非进、非趣决择。

又静虑者，从初静虑还退出已，得闻随顺第二静虑教授之法；既得闻已，第二静虑道俱行诸想作意数数现前。  
当於尔时，应自检行：我三摩地已成殊胜，非退、非住，唯是胜进，非趣决择。

又修定者，从初静虑还退出已，闻苦谛等相相应教法；既得闻已，苦谛等俱行诸想作意顺决择分数数现前。  
彼於尔时，当自检行：我三摩地已成最胜，非退、非住，亦非胜进，然趣决择。

##### K6不受诸想
复次，如经言：有眼、有色，乃至有意、有法；而诸苾刍，於此诸法若实若有都不领受。尚不受想，何况无想。  
此复云何？  
谓诸苾刍於初静虑具足安住，由此因缘，厌坏眼色乃至意法。  
由厌坏故威势映夺，遂於眼中无有眼想，然有其想；乃至於法无有法想，然有其想。  
云何有想？  
谓於眼等，作意思惟是苦、是集，或是病等，彼於诸法不受自相。  
如是乃至无所有处。  
此中正说无漏作意。

云何名为不受无想？  
谓不思惟一切相故，於尽灭中思惟寂静。  
此中意说离诸相想，名为无想。  
又说安住灭尽定者，一切诸想皆不生起。

##### K7四种趣道
复次，如经中说四种趣道。云何宴坐，於诸法中思惟简择？  
谓有苾刍，先已证得初静虑等，而未见谛。由听正法及多闻故，而能宴坐，依三摩地，於苦等谛发起现观。  
如是行者，依增上心，修增上慧。  
又有苾刍，如实知苦乃至知道，而未证得初静虑等。彼便宴坐，思惟诸法。  
如是行者，依增上慧，修增上心。  
第三行者，名为俱得。奢摩他、毗鉢舍那双杂转故。  
第四行者，先已证得初静虑等，未听正法，未习多闻。後从大师或余尊所，闻见谛法，或复得闻断余结法；由此得入真谛现观，或复证得阿罗汉果。  
彼既证得出离所引大善喜悦，由能制伏诸掉举心，复还宴坐。如是坐已，安心住於静虑、等至。  
最初趣道，引见道故；第二、第三，引修道故；第四趣道，为俱引故。

##### K8四净胜
复次，如经中说有四净胜。为求清净，此最为胜，故名净胜。云何为净？云何为胜？  
谓所得、所证、所引戒等，若圆满、若摄受，是名为净。  
发勤精进，未满令满，是名为胜。

云何尸罗圆满摄受？  
谓若有一，虽住具戒，亦能守护别解脱律仪，而於轨则及所行中未能具足，未於小罪深见怖畏。  
此於尸罗，未名圆满。  
若於一切皆悉满足，乃名圆满。  
如是名为尸罗圆满。  
若於长时串修习故，便於根门善守而住，广说乃至即於尸罗摄成自体，自性安住。如是名为尸罗摄受。

云何三摩地圆满？  
谓若已得加行究竟果，或第四静虑，乃名圆满。  
於此下位，皆未圆满。  
云何三摩地摄受？  
谓彼所得三摩地等後时清净。  
又三摩地不为有行之所拘执，乃至广说。

云何见圆满？  
谓闻他音，及如理作意故，正见得生。  
由此正见，虽能知苦乃至知道，若未如实，犹不得名正见圆满。  
若能於彼如实了知，尔时方名正见圆满。  
云何见摄受？谓於後时诸漏永尽，乃至广说。

云何解脱圆满？  
谓若由有学智见解脱贪等，未名圆满。  
若由无学智见得解脱者，乃名圆满。  
云何解脱摄受？谓若行、若住，常不退失现法乐住，如是名为解脱摄受。

##### K9心清净行苾刍思惟五相
复次，如经言：心清净行苾刍，於时时间，应正作意思惟五相，乃至广说。  
方便勤修增上心者，乃得名为心清净行。  
诸恶不善欲等寻思，及亲里等所有寻思，皆於此行能为障碍。

略有三种补特伽罗。由软中上寻思行者，有差别故。  
初由正思惟所余相故，令彼寻思不复现行。  
第二由见寻思深过患故，或复不念不思惟故，令彼寻思不复现行。  
云何不念及不思惟？由善於内安心等故。  
第三补特伽罗，非初即能令彼一切皆不现行，要当方便令寻思行渐渐歇薄；麤既息已，渐当制伏。  
若犹未能於寻思路寻思所缘深生厌怖，当以厌患俱行之心多思惟力，於彼寻思俱行之心调练制伏。  
如是三种补特伽罗，分为五种。

##### K10陶链其心
复次，荡尘经中，佛世尊言：当如陶链生金之法，陶链其心，乃至广说。如是等义云何应知？  
谓陶链生金略有三种。一、除垢陶链，二、摄受陶链，三、调柔陶链。  
除垢陶链者，谓从金性中，渐渐除去麤中细垢，乃至唯有净金沙在。  
摄受陶链者，谓即於彼郑重销煮。  
调柔陶链者，谓销煮已，更细链治瑕隙等秽。  
如金性内所有生金，种性位中心净行者，当知亦尔。谓堪能证般涅盘者。  
问：从何位名心净行者？答：从得净信求出家位。  
此於在家及出家位，有麤、中、细三种垢秽。  
其在家者由二为障，不令出家。  
一、不善业。谓常乐安处身语恶行。  
二、邪恶见。谓拨无世间真阿罗汉正行正至。  
此於已得净信位前，能为障碍。  
欲等寻思障出家者，令其不能心生喜乐。  
亲等寻思障喜乐者，令其不能恒修善法。  
由断彼故，恒修善法，速得圆满纯净之心，有寻有伺，如净金沙，是名为心除垢陶链。犹如生金仍未销煮。  
若有复能止息寻思，乃至具足安住第四静虑，是名为心摄受陶链，由能摄受无寻无伺三摩地故。犹如生金已被销煮。  
若三摩地不为有行之所拘执，乃至广说，是名为心调柔陶链。  
於神通法，随其所欲能转变故。如彼生金，已细链治瑕隙等秽。

##### K11思惟三相
复次，如经言：应於三相作意思惟，乃至广说。  
应时时间作意思惟奢摩他等差别之相，不应一向。  
为欲对治沈掉等故。  
若於止、举未串习者，唯一向修，是沈掉相。  
如此修者，当知住在方便道位。  
若时时间思惟舍相，如是在於成满道位。  
亦由於此一向修故，於缘起法及圣谛中不思择故，心不正定，不尽诸漏。  
於诸谛中，若未现观，不能现观；或已现观，不得漏尽。  
初之二种，是三摩地能成办道；第三一种，依三摩地尽诸漏道；是名略显此中要义。於时时间作意思惟，遍一切故。

#### J2摄持圣教
复次，有四正法，摄持圣教。  
何等为四？  
一者、远离，二者、修习，三者、修果，四者、於圣教中无有乖诤。

远离者，谓山林、树下、空闲静室。  
修习者，谓住於彼勤修二法。谓奢摩他、毗鉢舍那。  
云何已习奢摩他，依毗鉢舍那而得解脱？  
谓如有一，先已得初静虑乃至第四静虑。彼即依此三摩地故，如实知苦乃至知道。  
彼即依此毗鉢舍那，於见所断诸烦恼中，心得解脱。  
云何已习毗鉢舍那，依奢摩他心得解脱？  
谓如有一，如实知苦乃至知道。彼依如是增上慧故，发生静虑。  
即由如是奢摩他故，於修所断诸烦恼中，心得解脱。  
如是修习奢摩他、毗鉢舍那已，於诸界中而得解脱。  
见道所断诸行断故，名为断界。  
修道所断诸行断故，名离欲界。  
一切有执皆永灭故，名为灭界。  
是名修果。

於圣教中无乖诤者，所谓大师及诸弟子，若义、若句、若文，於文句义平等润洽，互相随顺；非如异道施设见解，种种非一，差别不同。  
第一句者，所谓前句。若以此句问於初一，即以此句而问第二。  
设於初一依蕴而问，复於第二依余问者，便不得名与第一句平等润洽，互相随顺。

 本地分中非三摩呬多地第七
# C5非三摩呬多地

## D1结前生後
已说三摩呬多地。云何非三摩呬多地？

## D2标释一切

### E1略标
当知此地相略有十二种。

### E2列释

#### F1由自性不定
或有自性不定故，名非定地。谓五识身。

#### F2由阙轻安
或有阙轻安故，名非定地。  
谓欲界系诸心心法。  
彼心心法，虽复亦有心一境性，然无轻安含润转故，不名为定。

#### F3由不发趣
或有不发趣故，名非定地。谓受欲者，於诸欲中深生染着，而常受用。

#### F4由极散乱
或有极散乱故，名非定地。谓初修定者，於妙五欲心随流散。

#### F5由太略聚
或有太略聚故，名非定地。谓初修定者，於内略心惛睡所蔽。

#### F6由未证得
或有未证得故，名非定地。谓初修定者，虽无散乱及以略聚娆恼其心，然犹未得诸作意故，诸心心法不名为定。

#### F7由未圆满
或有未圆满故，名非定地。谓虽得作意，然未证得加行究竟及彼果故，不名为定。

#### F8由杂染污
或有杂染污故，名非定地。谓虽证得加行究竟果作意，然为种种爱味等惑染污其心。

#### F9由不自在
或有不自在故，名非定地。谓虽已得加行究竟果作意，其心亦无烦恼染污，然於入、住、出诸定相中，未得自在，未随所欲，梗涩艰难。

#### F10由不清净
或有不清净故，名非定地。谓虽自在，随其所欲，无涩无难，然唯修得世间定故，未能永害烦恼随眠诸心心法，未名为定。

#### F11由起定
或有起故，名非定地。谓所得定虽不退失，然出定故，不名为定。

#### F12由退失
或有退故，名非定地。谓退失所得三摩地故，不名为定。

 本地分中有心无心二地第八第九
# C6有心无心二地

## D1结前生後
已说非三摩呬多地。云何有心地？云何无心地？

## D2标列随释

### E1标列
谓此二地，俱由五门应知其相。一、地施设建立门，二、心乱不乱建立门，三、生不生建立门，四、分位建立门，五、第一义建立门。

### E2随释

#### F1地施设建立
地施设建立者，谓五识身相应地、意地、有寻有伺地、无寻唯伺地，此四一向是有心地。  
无寻无伺地中，除无想定并无想生及灭尽定，所余一向是有心地。  
若无想定、若无想生及灭尽定，是无心地。

#### F2心乱不乱建立
心乱不乱建立者，谓四颠倒颠倒其心，名为乱心。  
若四颠倒不颠倒心，名不乱心。  
此中乱心，亦名无心，性失坏故。  
如世间见心狂乱者，便言此人是无心人，由狂乱心失本性故。  
於此门中，诸倒乱心，名无心地。  
若不乱心，名有心地。

#### F3生不生建立
生不生建立者，八因缘故，其心或生，或复不生。  
谓根破坏故、境不现前故、阙作意故、未得故、相违故、已断故、已灭故、已生故，心不得生。  
由此相违诸因缘故，心乃得生。  
此中若具生因缘故，心便得生，名有心地。  
若遇不生心因缘故，心则不生，名无心地。

#### F4分位建立
分位建立者，谓除六位，当知所余名有心地。  
何等为六？谓无心睡眠位、无心闷绝位、无想定位、无想生位、灭尽定位，及无余依涅盘界位。  
如是六位，名无心地。

#### F5第一义建立
第一义建立者，谓唯无余依涅盘界中，是无心地。  
何以故？  
於此界中，阿赖耶识亦永灭故。  
所余诸位，转识灭故，名无心地。阿赖耶识未永灭尽，於第一义非无心地。

 本地分中闻所成地第十之一
# C7闻所成地

## D1结前生後
已说有心无心地。云何闻所成地？

## D2标释一切

### E1略标五明
谓若略说，於五明处名句文身无量差别，觉慧为先，听闻、领受、读诵、忆念。  
又於依止名身、句身、文身义中，无倒解了。如是名为闻所成地。

### E2广释其相

#### F1徵
何等名五明处？

#### F2列
谓内明处、医方明处、因明处、声明处、工业明处。

#### F3释

##### G1内明处

###### H1徵
云何内明处？

###### H2标
当知略说由四种相。

###### H3列
一、由事施设建立相，二、由想差别施设建立相，三、由摄圣教义相，四、由佛教所应知处相。

###### H4释

####### I1事施设建立相
云何事施设建立相？  
谓三种事，总摄一切诸佛言教。  
一、素怛缆事，二、毗奈耶事，三、摩怛履迦事。  
如是三事，摄事分中当广分别。

####### I2想差别施设建立相
云何想差别施设建立相？  
嗢柁南曰：句迷惑戏论　住真实净妙　寂静性道理　假施设现观

云何句？  
谓内六处无量境界、无量方所、无量时分。  
复有三界。谓欲界、色界、无色界。  
又有三界。谓小千世界、中千世界、三千大千世界。  
复有四众。谓在家众、出家众、邬波索迦众、非人众。  
复有三受。谓苦受、乐受、不苦不乐受。  
复有三世。谓过去世、未来世、现在世。  
复有三宝。谓佛宝、法宝、僧宝。  
复有三法。谓善法、不善法、无记法。  
复有三杂染。谓烦恼杂染、业杂染、生杂染。  
复有四圣谛。谓苦圣谛、集圣谛、灭圣谛、道圣谛。  
复有九次第等至。谓初静虑等至，乃至灭想受等至。  
复有三十七菩提分法。谓四念住、四正断、四神足、五根、五力、七觉支、八道支。  
复有四沙门果。谓预流果、一来果、不还果、最胜阿罗汉果。  
复有众多胜妙功德。谓无量、解脱、胜处、遍处、无诤、愿智、无碍解、六神通等。

复有方广大乘五事。谓相、名、分别、真如、正智。  
复有二空性。谓补特伽罗空性，及法空性。  
复有二无我性。谓补特伽罗无我性，及法无我性。  
复有远离二边处中观行。谓离增益边、离损减边。  
复有四种真实。谓世间所成真实、道理所成真实、烦恼障净智所行真实、所知障净智所行真实。  
复有四寻思。谓名寻思、事寻思、自性假立寻思、差别假立寻思。  
复有四如实遍智。谓名寻思所引如实遍智、事寻思所引如实遍智、自性假立寻思所引如实遍智、差别假立寻思所引如实遍智。  
复有三种自性。谓遍计所执自性、依他起自性、圆成实自性。  
复有三无性性。谓相无性性、生无性性、胜义无性性。  
复有五相大菩提。谓自性故、功能故、方便故、转故、还故。  
复有五种大乘。  
一、种子，二、趣入，三、次第，四、正行，五、正行果。  
最初发心，悲愍有情，波罗蜜多，摄众生事，自他相续成熟。  
复有五无量想。谓有情界无量想、世界无量想、法界无量想、所调伏界无量想、调伏方便界无量想。  
复有真实义随至。谓於一切无量法中遍随至真如及於彼智。  
复有不思议威德胜解、无障碍智、三十二大士夫相、八十种随形相、四种一切相清净、十力、四无所畏、三念住、三不护、大悲、无忘失法、拔除习气、一切种妙智等。  
如是诸句，略唯二句。谓声闻乘中所说句，及大乘中所说句。

云何迷惑？谓四颠倒。一、於无常计常颠倒，二、於苦计乐颠倒，三、於不净计净颠倒，四、於无我计我颠倒。

云何戏论？谓一切烦恼，及杂烦恼诸蕴。

云何住？谓四识住，或七识住。

云何真实？谓真如及四圣谛。

云何净？谓三清净性。一、自体清净性，二、境界清净性，三、分位清净性。

云何妙？谓佛法僧宝名最微妙，堕最第一施设中故。

云何寂静？谓从善法欲，乃至一切菩提分法，及所得果，皆名寂静。

云何性？谓诸法体相。若自相、若共相、若假立相、若因相、若果相等。

云何道理？谓诸缘起及四道理。

云何假施设？谓於唯法假立补特伽罗，及於唯相假立诸法。

云何现观？谓六种现观。如有寻有伺地已说。

复次，嗢柁南曰：方所位分别　作执持增减　冥言所觉上　远离转藏护

云何方所？谓色蕴。  
云何位？谓受蕴。  
云何分别？谓想蕴。  
云何作？谓行蕴。  
云何执持？谓识蕴。  
云何增？谓有二种。一、烦恼增，二、业增。  
如增有二种，当知减亦尔。  
云何冥？谓无明及疑。  
云何言？谓诸如来十二分教，说名为言。  
云何所觉？谓彼彼言音所说之义，名为所觉。  
云何上？谓四沙门果。  
云何远离？谓五种远离。一、恶行远离，二、欲远离，三、资具远离，四、愦闹远离，五、烦恼远离。  
云何转？谓三界、五趣。  
云何藏护？谓追恋过去，希慕未来，耽着现在。

复次，嗢柁南曰：思择与现行　睡眠及相属　诸相摄相应　说任持次第

云何思择？  
谓一行、顺前句、顺後句、四句、无事句。  
复有有色法、无色法、有见法、无见法、有对法、无对法、有漏法、无漏法、有为法、无为法、有诤法、无诤法、有味着法、无味着法、依耽嗜法、依出离法、世间法、出世间法、有系属法、无系属法、内法、外法、麤法、细法、劣法、胜法、远法、近法、有所缘法、无所缘法、相应法、不相应法、有行法、无行法、有依法、无依法、因法、非因法、果法、非果法、异熟法、非异熟法、有因法、非有因法、有果法、非有果法、有异熟法、非有异熟法、有执受法、无执受法、大种造法、非大种造法、同分法、彼同分法、有上法、无上法，又有过去法、未来法、现在法、善法、不善法、无记法、欲系法、色系法、无色系法、学法、无学法、非学非无学法、见所断法、修所断法、无断法。  
又有四缘。谓因缘、等无间缘、所缘缘、增上缘。  
又有四依。一、法是依，非补特伽罗；二、义是依，非文；三、了义经是依，非不了义；四、智是依，非识。  
又有四无量法、四念住法、四正断法、四神足法、五根法、五力法、七觉支法、八支圣道法、四行迹法、四法迹法、奢摩他法、毗鉢舍那法、增上戒法、增上心法、增上慧法、解脱法、胜处法、遍处法。  
如是等法无量无边，应当思择。

云何现行？谓诸烦恼缠。

云何睡眠？谓诸烦恼随眠。

云何相属？  
谓内六处於一身中，当知展转互相系属。  
又若此法能引彼法，当知此彼互相系属。  
又诸根境，当知能取、所取互相系属。

云何摄？谓十六种摄。一、界摄，二、相摄，三、种类摄，四、分位摄，五、不相离摄，六、时摄，七、方摄，八、一分摄，九、具分摄，十、胜义摄，十一、蕴摄，十二、界摄，十三、处摄，十四、缘起摄，十五、处非处摄，十六、根摄。

云何相应？当知此相略有五种。一、与他性相应，非自性；二、於他性中，与不相违相应，非相违；三、於不相违中，软中上品与软中上品自相应，非余品；四、於软中上品中，同时相应，非异时；五、於同时中，同地相应，非异地。

云何说？谓四种言说。一、见言说，二、闻言说，三、觉言说，四、知言说。

云何任持？谓四食。一、段食，二、触食，三、意思食，四、识食。

云何次第？谓六种次第。一、流转次第，二、成所作次第，三、宣说次第，四、生起次第，五、现观次第，六、等至次第。

复次，嗢柁南曰：所作及所缘　亦瑜伽止观　作意与教授　德菩提圣教

云何所作？谓八种所作。一、灭依止，二、转依止，三、遍知所缘，四、喜乐所缘，五、得果，六、离欲，七、转根，八、引发神通。

云何所缘？谓四种所缘。一、遍满所缘，二、净行所缘，三、善巧所缘，四、净烦恼所缘。

云何瑜伽？  
谓或四种，或九种。  
四种瑜伽者，一、信，二、欲，三、精进，四、方便。  
九种瑜伽者，一、世间道，二、出世道，三、方便道，四、无间道，五、解脱道，六、胜进道，七、软品道，八、中品道，九、上品道。

云何止？谓九种住心。

云何观？  
谓或三事观，或四行观，或六事差别所缘观。  
三事观者，一、有相观，二、寻求观，三、伺察观。  
四行观者，谓於诸法中，简择行观、极简择行观、遍寻思行观、遍伺察行观。  
六事差别所缘观者，一、义所缘观，二、事所缘观，三、相所缘观，四、品所缘观，五、时所缘观，六、道理所缘观。

云何作意？谓七种作意。了相等，如前说。

云何教授？谓五种教授。一、教教授，二、证教授，三、次第教授，四、无倒教授，五、神变教授。

云何德？谓无量、解脱等。如句中已说。

云何菩提？谓三种菩提。一、声闻菩提，二、独觉菩提，三、阿耨多罗三藐三菩提。

云何圣教？谓授以归依，制立学处，施设说听，建立师徒，施论、戒论、生天之论，诃欲爱味，示欲过失，显说杂染及清净法，教导出离及与远离，称赞功德，乃至广说无量无边清净品法。

####### I3摄圣教义相
云何摄圣教义相？  
此中有能修习法。谓於诸善法专志所作、相续所作方便勤修。  
有所修习法。谓所有诸善法。  
有有过患法。谓应遍知法。  
有有染污法。谓应不着、制伏，初应断法。  
有障碍法。谓违逆现观究竟法。  
有随顺法。谓随顺现观究竟法。  
有真如所摄法。谓应觉悟法。  
有胜德所摄法。谓所应引发法。  
有随顺世间法。谓应习、应断，及断已现行法。  
有得究竟法。谓究竟自义所应证法。

####### I4佛教所应知处相
云何佛教所应知处相？  
当知此中，一切有情住有三种。谓日别住、尽寿住、善法可爱生展转住。  
初由食增上力，第二由命行增上力，第三由於诸善法不放逸增上力。  
於诸不善、无记法中，亦有相似不放逸法，如於杀生等事及威仪工巧等中审谛而作。然於善法不放逸者，於现法中乃至能得般涅盘故，於後法中往善趣故，多有所作。

复次，依有情世间及器世间，有二种法，能摄一切诸戏论事。谓能取法，及彼所依、所取之法。  
又诸世间略有二种杂染根本，能引无义无利杂染。谓於真实无正解行，及彼为先希求无义。  
又正法外，若诸沙门、若婆罗门，略有二种杂染根本。谓萨迦耶见增上力故，推求我常，推求我断。  
又诸有情略有二种众苦根本。谓於有漏法喜爱俱行所有期愿，及非理所引厌离俱行所有期愿。  
又有二种师及弟子教授教诫相违之法。谓诸弟子不能堪忍教诲语言；及师倒见，习行邪行。  
与此相违，当知即是白品二法。  
又有二法，甚能违越世出世间正行境界。谓於自非法增上所生不可爱果无有顾虑，於所作罪无有羞耻；及於现法他所杀缚衰退等事无有顾虑，於所作罪无有羞耻。  
与此相违，当知即是白品二法。  
又有二种无倒建立，能令行者少用功力，住於梵行，终不唐捐。一、正立学处。若有违越，便获大罪；若不违越，便生大福。二、正立出离。令违越者速复出离。  
又有二法，能令作者得自他利。一、居远离者，心常安定现法乐住；二、居愦闹者，有来求法，时时为说，能令正法相续久住。  
又有二法，能令有情内正作意、外闻他音二因缘故，於现法中入谛现观，或令当来诸根成熟。一、於因所生法，正通达因。二、於如来所说所有甚深相似甚深空相应经，一切缘性及诸缘起，随顺作意数数思惟。  
又有二法，能令根熟补特伽罗速证通慧。一、於教授教诫远离谄诳；二、厌离为先，身语意行离诸调戏。  
又有二法，令居一处同梵行者，展转皆得安乐而住。一者、堪忍他所逼恼，二者、自不逼恼於他。  
又有二法，令居一处同梵行者，未生违诤遮令不生，其已生者速令止息，无斗、无讼、无诤、无竞。一者、展转互起慈心，二者、平等受用财法。  
又有二法，速令心住，得三摩地清净梵行。一者、忆持久远所作、所说增上力故，若有所犯，如法悔除；若无所犯，便生欢喜；昼夜随学，尝无懈废。二者、於身语意一切事业能正了知增上力故，於诸过失终无违犯。  
由此因缘，亦无忧悔，随生欢喜，广说乃至解脱知见。  
又有二法，能越众苦。谓能超越诸恶趣苦，及能超越生死大苦。一者、深见现法、当来诸过患故，远离恶行；二者、心常安定，精勤修习菩提分法。  
又有二法，能令修断居远离者得安乐住。一者、於诸境界不生杂染，无恶寻伺扰乱其心；二者、凡所噉食，要为利益，称量消化，能随顺断，令身调适。  
又有二法，令修善品诸苾刍等时无虚度。一者、於诸根境正勤方便研究法相；二者、知时知量，少习睡眠。  
又有二法，能坏增上心学、慧学。一者、建立邪学，违越正学，及怀犹豫；二者、增益、损减邪见决定。  
与此相违，当知即是白品二法。  
又有二法，能令已集菩提资粮未入现观补特伽罗速入现观。一者、思惟现在、过去自他衰盛，二者、勤修谛行所摄无倒作意。  
又有二法，令观行者最极究竟离垢梵行速得圆满。一者、修谛现观；二者、於後离欲方便勤修，於诸等至无有爱味，离诸障难。  
又有二法，令观行者速能引发世出世间一切胜德。一者、九相住心；二者、由六种事，以正定心思择诸法。如声闻地当广分别。  
又观行者有二种净。谓作意净及所依净。於三世中远离愚痴，智清净故，名作意净；远离三界诸烦恼品麤重法故，名所依净。  
又有二法，心善解脱诸阿罗汉内自所证。一者、於现法中苦因永尽；二者、由此为先，当来世苦毕竟不生。

瑜伽师地论科句披寻记卷第十三

弥勒菩萨说  
唐三藏沙门玄奘奉诏译  
韩清净科记

 本地分中三摩呬多地第六之三
# I2傍辨彼义

## J1引释诸经

### K1乐空闲等
复次，如世尊言：汝等苾刍，当乐空闲，勤修观行，内心安住正奢摩他者。  
谓能远离卧具贪着，或处空闲，或坐树下，系念现前，乃至广说。名乐空闲。  
当知此言显身远离。  
若能於内九种住心，如是名为内心安住正奢摩他。  
当知此言显心远离。  
若乐处空闲，便能引发内心安住正奢摩他。  
若内心安住正奢摩他，便能引发毗鉢舍那。  
若於毗鉢舍那善修习已，即能引发於诸法中如实觉了。

### K2修无量等
复次，如世尊言：汝等苾刍，於三摩地当勤修习，无量、常委、安住正念者。  
谓先总标於三摩地勤修习已，後以三事别显修相。  
无量者，谓四无量。  
常委者，谓常有所作，及委悉所作，故名常委。  
安住正念者，显於四念住，安住其心。  
何故说此三种修相？  
谓依二种圆满故。一者、世间圆满，二者、出世圆满。  
修无量故，便能引发世间圆满。  
修正念故，便能引发出世圆满。  
常委修故，於此二种速得通达；由此因缘，处二中说。  
是故但说三种修相。

又无量者，显奢摩他道。  
住正念者，显毗鉢舍那道。  
常委者，显此二种速趣证道。  
又无量者，显趣福德行。  
住正念者，显趣涅盘行。  
常委者，显趣二种速圆满行。  
先於奢摩他善修习已，後与毗鉢舍那方得俱行。修此二种三摩地故，如实觉了所知境界。

### K3等持等至善巧等
复次，如世尊言：修静虑者，或有等持善巧，非等至善巧。广说如经嗢柁南颂。  
云何等持善巧？谓於空等三三摩地得善巧故。  
云何非等至善巧？谓於胜处、遍处、灭尽等至不善巧故。  
云何等至善巧，非等持善巧？谓於十种遍处等至及无想等至，若入若出俱得善巧，非於三三摩地。  
云何俱善巧？谓於彼二俱善巧故。  
云何俱不善巧？谓於彼二俱不善巧故。  
如是於先所说等持、等至中，随其所应，当善建立。

又说等持善巧非等至善巧者，谓於等持名句文身善知差别，非於能入等至诸行状相差别。  
云何等至善巧非等持善巧？  
谓如有一，善知能入随一等至诸行状相，亦能现入；而不善知此三摩地名句文身差别之相，亦不能知我已得入如是如是等持差别。  
有诸菩萨，虽能得入若百若千诸三摩地，而不了知彼三摩地名句文身，亦不能知我已得入如是如是等持差别。  
乃至未从诸佛所闻，及於已得第一究竟诸菩萨所而得听闻，或自证得第一究竟。

云何为住？  
谓善取能入诸三摩地诸行状相，善取彼故，随其所欲能住於定，於三摩地无复退失。  
如是若住於定，若不退失，二俱名住。

云何为出？  
谓如有一，於能入定诸行状相不复思惟，於不定地分别体相所摄定地不同类法作意思惟，出三摩地；  
或随所作因故，或定所作因故，或期所作因故，而出於定。  
随所作者，谓修治衣鉢等诸所作业。  
定所作者，谓饮食便利、承事师长等诸所作业。  
期所作者，谓如有一，先立期契，或许为他当有所作，或复为欲转入余定。  
由此因缘，出三摩地。

何等为行？  
谓如所缘作种种行而入於定。  
谓麤行、静行、病行、痈行、箭行、无常行等，若於彼彼三摩地中所有诸行。

何等为状？  
谓於诸定临欲入时，便有此定相状先起。  
由此状故，彼自了知：我於如是如是相定，不久当入，或复正入。  
彼教授师由此状故，亦了知彼不久当入如是如是相定。

何等为相？  
谓二种相。一、所缘相，二、因缘相。  
所缘相者，谓分别体。由缘此故，能入诸定。  
因缘相者，谓定资粮。由此因缘，能入诸定。  
谓随顺定教诫教授，积集诸定所行资粮，修俱行欲，厌患有心，於乱不乱审谛了知，及不为他之所逼恼。  
或人所作，或非人所作，或音声所作，或功用所作。

云何调善？  
谓若三摩地犹为有行之所拘执，如水被持；或为法性之所拘执，不静不妙，非安隐道，亦非证得心一趣性；此三摩地不名调善，不随所乐安隐而住。  
与此相违，名为调善。  
云何犹为有行拘执？  
谓由誓愿俱行思故，制伏外缘，持心於定。  
又於作意，要由功用方能运转，不令内心於外流散。  
故作是说，如水被持。  
云何法性之所拘执？  
谓观下地为麤法性，观於上地为静法性。  
寂静微妙，得安隐道，及能证得心一趣性，如五圣智三摩地中已略解释。

云何所行？  
谓三摩地所行境界。  
由所得定，过此已上不能知故。  
如初静虑，不能观见第二静虑。如是根度、数取趣度，亦不能知。

云何引发？谓能略摄广文句义，及能成办诸胜功德。

云何等爱？谓惭、愧、爱、敬、信、正思惟、正念、正知、根护、戒护，及无悔等乐为最後。由随乐故，心便得定。  
与此相违，名不等爱。  
云何等爱亦不等爱？谓如有一，於惭愧等少分成就，少不成就。谓具惭愧而无爱敬，乃至广说。

云何为增？谓所得定转复增长。  
云何为减？谓所得定还复退失。

云何方便？  
谓趣彼二道。  
又止、举、舍，当知如前止等相中已具分别。

### K4有倒无倒
复次，如分别静虑经言：有静虑者，即於兴等谓之为衰，乃至广说。  
此中四转，当知二时颠倒。  
谓於三摩地若退堕时，若胜进时，趣退及退，俱名为衰；趣胜进道及与胜进，俱名为兴。  
云何应知於三摩地进时颠倒？  
彼谓我今退失离生喜乐，我今退失胜三摩地。  
谓静虑者勤修习故，心趣寂静，随舍行故。  
从初静虑入於第二静虑近分，然於此事不善了知。於此位中，初静虑地喜乐已过，第二静虑地中所有喜乐犹未能得。  
便作是念：我今退失离生喜乐。遂还从彼退摄其心。  
当知如是修静虑者其心颠倒。

云何应知於三摩地退时颠倒？  
谓如有一，得初静虑，为涅盘故，积集资粮。彼於涅盘，已得所修资粮圆满；  
由此因缘，或由功用，或复任运，起如是想作意现前。  
由如是想作意故，於诸色中乃至识中，了知如病乃至无我。  
由如是想作意故，从此无间，因世间定所生喜乐不复现行。  
便作是念：我今退失定生利益，及所依止。遂还从彼退摄其心。  
如是当知修静虑者於三摩地退失颠倒。

云何当知於三摩地退失无倒？  
谓如有一，得初静虑，便生喜足，不求上进，唯起爱味。由起如是欲俱行想作意故，遂便退失近欲界定。彼於此衰能了是衰，由此因缘，当知无倒。  
又由所得静虑定故，自誉毁他。谓我所得此静虑定，非余能得。由起如此欲俱行想作意故，所有盖缠转增转厚，便从定退。彼於此衰能了是衰，由此因缘，当知无倒。  
又以所得静虑诸定显示於他，为诸国王及王臣等当供养我。从定起已，寻思此事。由如是欲俱行想作意故，所有盖缠转增转厚，余如前说。  
如是当知修静虑者於三摩地退失无倒。

第二无倒，翻初无倒，应知其相。  
此二无倒，亦於二时应知其相。  
由依如是倒无倒处，安立四转。

### K5四检行定
复次，如分别四检行定经中，由四种相，检行一切三摩地等。谓此等持是顺退分，乃至此是顺决择分。  
云何检行？谓此是劣分、此是胜分、此殊胜分、此最胜分，如其次第。

此复云何？  
谓修定者，从初静虑还退出已，於诸静虑不复乐入，亦不思惟此行状相。  
然欲俱行诸想作意数数现前，如先所说，从彼起已随念爱味。  
当於尔时，修静虑者应自检行：我三摩地今成退劣。

又修定者，从初静虑还退出已，得闻随顺此定教法。谓初静虑诸行状相。殷勤恳到善取其相，令所得定坚住不忘。如是随念顺定法故，成顺住分。  
当於尔时，应自检行：我三摩地已成其胜，我三摩地已得安住，非退、非进、非趣决择。

又静虑者，从初静虑还退出已，得闻随顺第二静虑教授之法；既得闻已，第二静虑道俱行诸想作意数数现前。  
当於尔时，应自检行：我三摩地已成殊胜，非退、非住，唯是胜进，非趣决择。

又修定者，从初静虑还退出已，闻苦谛等相相应教法；既得闻已，苦谛等俱行诸想作意顺决择分数数现前。  
彼於尔时，当自检行：我三摩地已成最胜，非退、非住，亦非胜进，然趣决择。

### K6不受诸想
复次，如经言：有眼、有色，乃至有意、有法；而诸苾刍，於此诸法若实若有都不领受。尚不受想，何况无想。  
此复云何？  
谓诸苾刍於初静虑具足安住，由此因缘，厌坏眼色乃至意法。  
由厌坏故威势映夺，遂於眼中无有眼想，然有其想；乃至於法无有法想，然有其想。  
云何有想？  
谓於眼等，作意思惟是苦、是集，或是病等，彼於诸法不受自相。  
如是乃至无所有处。  
此中正说无漏作意。

云何名为不受无想？  
谓不思惟一切相故，於尽灭中思惟寂静。  
此中意说离诸相想，名为无想。  
又说安住灭尽定者，一切诸想皆不生起。

### K7四种趣道
复次，如经中说四种趣道。云何宴坐，於诸法中思惟简择？  
谓有苾刍，先已证得初静虑等，而未见谛。由听正法及多闻故，而能宴坐，依三摩地，於苦等谛发起现观。  
如是行者，依增上心，修增上慧。  
又有苾刍，如实知苦乃至知道，而未证得初静虑等。彼便宴坐，思惟诸法。  
如是行者，依增上慧，修增上心。  
第三行者，名为俱得。奢摩他、毗鉢舍那双杂转故。  
第四行者，先已证得初静虑等，未听正法，未习多闻。後从大师或余尊所，闻见谛法，或复得闻断余结法；由此得入真谛现观，或复证得阿罗汉果。  
彼既证得出离所引大善喜悦，由能制伏诸掉举心，复还宴坐。如是坐已，安心住於静虑、等至。  
最初趣道，引见道故；第二、第三，引修道故；第四趣道，为俱引故。

### K8四净胜
复次，如经中说有四净胜。为求清净，此最为胜，故名净胜。云何为净？云何为胜？  
谓所得、所证、所引戒等，若圆满、若摄受，是名为净。  
发勤精进，未满令满，是名为胜。

云何尸罗圆满摄受？  
谓若有一，虽住具戒，亦能守护别解脱律仪，而於轨则及所行中未能具足，未於小罪深见怖畏。  
此於尸罗，未名圆满。  
若於一切皆悉满足，乃名圆满。  
如是名为尸罗圆满。  
若於长时串修习故，便於根门善守而住，广说乃至即於尸罗摄成自体，自性安住。如是名为尸罗摄受。

云何三摩地圆满？  
谓若已得加行究竟果，或第四静虑，乃名圆满。  
於此下位，皆未圆满。  
云何三摩地摄受？  
谓彼所得三摩地等後时清净。  
又三摩地不为有行之所拘执，乃至广说。

云何见圆满？  
谓闻他音，及如理作意故，正见得生。  
由此正见，虽能知苦乃至知道，若未如实，犹不得名正见圆满。  
若能於彼如实了知，尔时方名正见圆满。  
云何见摄受？谓於後时诸漏永尽，乃至广说。

云何解脱圆满？  
谓若由有学智见解脱贪等，未名圆满。  
若由无学智见得解脱者，乃名圆满。  
云何解脱摄受？谓若行、若住，常不退失现法乐住，如是名为解脱摄受。

### K9心清净行苾刍思惟五相
复次，如经言：心清净行苾刍，於时时间，应正作意思惟五相，乃至广说。  
方便勤修增上心者，乃得名为心清净行。  
诸恶不善欲等寻思，及亲里等所有寻思，皆於此行能为障碍。

略有三种补特伽罗。由软中上寻思行者，有差别故。  
初由正思惟所余相故，令彼寻思不复现行。  
第二由见寻思深过患故，或复不念不思惟故，令彼寻思不复现行。  
云何不念及不思惟？由善於内安心等故。  
第三补特伽罗，非初即能令彼一切皆不现行，要当方便令寻思行渐渐歇薄；麤既息已，渐当制伏。  
若犹未能於寻思路寻思所缘深生厌怖，当以厌患俱行之心多思惟力，於彼寻思俱行之心调练制伏。  
如是三种补特伽罗，分为五种。

### K10陶链其心
复次，荡尘经中，佛世尊言：当如陶链生金之法，陶链其心，乃至广说。如是等义云何应知？  
谓陶链生金略有三种。一、除垢陶链，二、摄受陶链，三、调柔陶链。  
除垢陶链者，谓从金性中，渐渐除去麤中细垢，乃至唯有净金沙在。  
摄受陶链者，谓即於彼郑重销煮。  
调柔陶链者，谓销煮已，更细链治瑕隙等秽。  
如金性内所有生金，种性位中心净行者，当知亦尔。谓堪能证般涅盘者。  
问：从何位名心净行者？答：从得净信求出家位。  
此於在家及出家位，有麤、中、细三种垢秽。  
其在家者由二为障，不令出家。  
一、不善业。谓常乐安处身语恶行。  
二、邪恶见。谓拨无世间真阿罗汉正行正至。  
此於已得净信位前，能为障碍。  
欲等寻思障出家者，令其不能心生喜乐。  
亲等寻思障喜乐者，令其不能恒修善法。  
由断彼故，恒修善法，速得圆满纯净之心，有寻有伺，如净金沙，是名为心除垢陶链。犹如生金仍未销煮。  
若有复能止息寻思，乃至具足安住第四静虑，是名为心摄受陶链，由能摄受无寻无伺三摩地故。犹如生金已被销煮。  
若三摩地不为有行之所拘执，乃至广说，是名为心调柔陶链。  
於神通法，随其所欲能转变故。如彼生金，已细链治瑕隙等秽。

### K11思惟三相
复次，如经言：应於三相作意思惟，乃至广说。  
应时时间作意思惟奢摩他等差别之相，不应一向。  
为欲对治沈掉等故。  
若於止、举未串习者，唯一向修，是沈掉相。  
如此修者，当知住在方便道位。  
若时时间思惟舍相，如是在於成满道位。  
亦由於此一向修故，於缘起法及圣谛中不思择故，心不正定，不尽诸漏。  
於诸谛中，若未现观，不能现观；或已现观，不得漏尽。  
初之二种，是三摩地能成办道；第三一种，依三摩地尽诸漏道；是名略显此中要义。於时时间作意思惟，遍一切故。

## J2摄持圣教
复次，有四正法，摄持圣教。  
何等为四？  
一者、远离，二者、修习，三者、修果，四者、於圣教中无有乖诤。

远离者，谓山林、树下、空闲静室。  
修习者，谓住於彼勤修二法。谓奢摩他、毗鉢舍那。  
云何已习奢摩他，依毗鉢舍那而得解脱？  
谓如有一，先已得初静虑乃至第四静虑。彼即依此三摩地故，如实知苦乃至知道。  
彼即依此毗鉢舍那，於见所断诸烦恼中，心得解脱。  
云何已习毗鉢舍那，依奢摩他心得解脱？  
谓如有一，如实知苦乃至知道。彼依如是增上慧故，发生静虑。  
即由如是奢摩他故，於修所断诸烦恼中，心得解脱。  
如是修习奢摩他、毗鉢舍那已，於诸界中而得解脱。  
见道所断诸行断故，名为断界。  
修道所断诸行断故，名离欲界。  
一切有执皆永灭故，名为灭界。  
是名修果。

於圣教中无乖诤者，所谓大师及诸弟子，若义、若句、若文，於文句义平等润洽，互相随顺；非如异道施设见解，种种非一，差别不同。  
第一句者，所谓前句。若以此句问於初一，即以此句而问第二。  
设於初一依蕴而问，复於第二依余问者，便不得名与第一句平等润洽，互相随顺。